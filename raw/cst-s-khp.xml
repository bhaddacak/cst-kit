<?xml version="1.0" encoding="UTF-8"?>
<?xml-stylesheet type="text/xsl" href="tipitaka-latn.xsl"?>
<TEI.2>
<teiHeader></teiHeader>
<text>
<front></front>
<body>
<p rend="centre">Namo tassa bhagavato arahato sammāsambuddhassa</p>

<p rend="nikaya">Khuddakanikāye</p>

<p rend="book">Khuddakapāṭhapāḷi</p>

<p rend="chapter">1. Saraṇattayaṃ</p>

<p rend="gatha1">Buddhaṃ <pb ed="M" n="0.0001" /><pb ed="V" n="0.0001" /><pb ed="P" n="0.0001" /><pb ed="T" n="0.0001" /> saraṇaṃ gacchāmi;</p>

<p rend="gatha2">Dhammaṃ saraṇaṃ gacchāmi;</p>

<p rend="gathalast">Saṅghaṃ saraṇaṃ gacchāmi.</p>

<p rend="gatha1">Dutiyampi buddhaṃ saraṇaṃ gacchāmi;</p>

<p rend="gatha2">Dutiyampi dhammaṃ saraṇaṃ gacchāmi;</p>

<p rend="gathalast">Dutiyampi saṅghaṃ saraṇaṃ gacchāmi.</p>

<p rend="gatha1">Tatiyampi <pb ed="V" n="0.0002" /> buddhaṃ saraṇaṃ gacchāmi;</p>

<p rend="gatha2">Tatiyampi dhammaṃ saraṇaṃ gacchāmi;</p>

<p rend="gathalast">Tatiyampi saṅghaṃ saraṇaṃ gacchāmi.</p>

<p rend="centre">Saraṇattayaṃ <note>saraṇagamanaṃ niṭṭhitaṃ (syā.)</note> niṭṭhitaṃ.</p>

<p rend="chapter">2. Dasasikkhāpadaṃ</p>

<p rend="bodytext" n="2:1"><hi rend="paranum">2:1</hi><hi rend="dot">.</hi> Pāṇātipātā veramaṇī-sikkhāpadaṃ <note>veramaṇīsikkhāpadaṃ (sī. syā.)</note> samādiyāmi.</p>

<p rend="bodytext" n="2:2"><hi rend="paranum">2:2</hi><hi rend="dot">.</hi> Adinnādānā veramaṇī-sikkhāpadaṃ samādiyāmi.</p>

<p rend="bodytext" n="2:3"><hi rend="paranum">2:3</hi><hi rend="dot">.</hi> Abrahmacariyā <pb ed="M" n="0.0002" /> veramaṇī-sikkhāpadaṃ samādiyāmi.</p>

<p rend="bodytext" n="2:4"><hi rend="paranum">2:4</hi><hi rend="dot">.</hi> Musāvādā veramaṇī-sikkhāpadaṃ samādiyāmi.</p>

<p rend="bodytext" n="2:5"><hi rend="paranum">2:5</hi><hi rend="dot">.</hi> Surāmerayamajjapamādaṭṭhānā veramaṇī-sikkhāpadaṃ samādiyāmi <pb ed="T" n="0.0002" />.</p>

<p rend="bodytext" n="2:6"><hi rend="paranum">2:6</hi><hi rend="dot">.</hi> Vikālabhojanā veramaṇī-sikkhāpadaṃ samādiyāmi.</p>

<p rend="bodytext" n="2:7"><hi rend="paranum">2:7</hi><hi rend="dot">.</hi> Nacca-gīta-vādita-visūkadassanā veramaṇī-sikkhāpadaṃ samādiyāmi.</p>

<p rend="bodytext" n="2:8"><hi rend="paranum">2:8</hi><hi rend="dot">.</hi> Mālā-gandha-vilepana-dhāraṇa-maṇḍana-vibhūsanaṭṭhānā veramaṇī-sikkhāpadaṃ samādiyāmi.</p>

<p rend="bodytext" n="2:9"><hi rend="paranum">2:9</hi><hi rend="dot">.</hi> Uccāsayana-mahāsayanā veramaṇī-sikkhāpadaṃ samādiyāmi.</p>

<p rend="bodytext" n="2:10"><hi rend="paranum">2:10</hi><hi rend="dot">.</hi> Jātarūpa-rajatapaṭiggahaṇā <pb ed="P" n="0.0002" /> veramaṇī-sikkhāpadaṃ samādiyāmi.</p>

<p rend="centre">Dasasikkhāpadaṃ <note>dasasikkhāpadaṃ niṭṭhitaṃ (syā.)</note> niṭṭhitaṃ.</p>

<p rend="chapter">3. Dvattiṃsākāro</p>

<p rend="bodytext">Atthi <pb ed="V" n="0.0003" /> imasmiṃ kāye –</p>

<p rend="gatha1">Kesā lomā nakhā dantā taco,</p>

<p rend="gatha2">Maṃsaṃ nhāru <note>nahāru (sī. pī.), nahārū (syā. kaṃ.)</note> aṭṭhi <note>aṭṭhī (syā. kaṃ)</note> aṭṭhimiñjaṃ vakkaṃ,</p>

<p rend="gatha3">Hadayaṃ yakanaṃ kilomakaṃ pihakaṃ papphāsaṃ,</p>

<p rend="gatha2">Antaṃ antaguṇaṃ udariyaṃ karīsaṃ matthaluṅgaṃ <note>sabbattha natthi, aṭṭhakathā ca dvattiṃsasaṅkhyā ca manasi kātabbā</note>,</p>

<p rend="gatha3">Pittaṃ semhaṃ pubbo lohitaṃ sedo medo,</p>

<p rend="gathalast">Assu vasā kheḷo siṅghāṇikā lasikā muttanti <note>muttaṃ, matthake matthaluṅganti (syā.)</note>.</p>

<p rend="centre">Dvattiṃsākāro niṭṭhito.</p>

<p rend="chapter">4. Kumārapañhā</p>

<p rend="bodytext" n="4:1"><hi rend="paranum">4:1</hi><hi rend="dot">.</hi> ‘‘Ekaṃ <pb ed="M" n="0.0003" /> nāma kiṃ’’? ‘‘Sabbe sattā āhāraṭṭhitikā’’.</p>

<p rend="bodytext" n="4:2"><hi rend="paranum">4:2</hi><hi rend="dot">.</hi> ‘‘Dve nāma kiṃ’’? ‘‘Nāmañca rūpañca’’.</p>

<p rend="bodytext" n="4:3"><hi rend="paranum">4:3</hi><hi rend="dot">.</hi> ‘‘Tīṇi nāma kiṃ’’? ‘‘Tisso vedanā’’.</p>

<p rend="bodytext" n="4:4"><hi rend="paranum">4:4</hi><hi rend="dot">.</hi> ‘‘Cattāri <pb ed="T" n="0.0003" /> nāma kiṃ’’? ‘‘Cattāri ariyasaccāni’’.</p>

<p rend="bodytext" n="4:5"><hi rend="paranum">4:5</hi><hi rend="dot">.</hi> ‘‘Pañca nāma kiṃ’’? ‘‘Pañcupādānakkhandhā’’.</p>

<p rend="bodytext" n="4:6"><hi rend="paranum">4:6</hi><hi rend="dot">.</hi> ‘‘Cha nāma kiṃ’’? ‘‘Cha ajjhattikāni āyatanāni’’.</p>

<p rend="bodytext" n="4:7"><hi rend="paranum">4:7</hi><hi rend="dot">.</hi> ‘‘Satta nāma kiṃ’’? ‘‘Satta bojjhaṅgā’’.</p>

<p rend="bodytext" n="4:8"><hi rend="paranum">4:8</hi><hi rend="dot">.</hi> ‘‘Aṭṭha nāma kiṃ’’? ‘‘Ariyo aṭṭhaṅgiko maggo’’.</p>

<p rend="bodytext" n="4:9"><hi rend="paranum">4:9</hi><hi rend="dot">.</hi> ‘‘Nava nāma kiṃ’’? ‘‘Nava sattāvāsā’’.</p>

<p rend="bodytext" n="4:10"><hi rend="paranum">4:10</hi><hi rend="dot">.</hi> ‘‘Dasa nāma kiṃ’’? ‘‘Dasahaṅgehi samannāgato ‘arahā’ti vuccatī’’ti.</p>

<p rend="centre">Kumārapañhā niṭṭhitā.</p>

<p rend="chapter">5. Maṅgalasuttaṃ</p>

<p rend="bodytext" n="5:1"><hi rend="paranum">5:1</hi><hi rend="dot">.</hi> Evaṃ <pb ed="V" n="0.0004" /> me sutaṃ – ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhitā kho sā devatā bhagavantaṃ gāthāya ajjhabhāsi –</p>

<p rend="hangnum" n="5:2"><hi rend="paranum">5:2</hi><hi rend="dot">.</hi></p>

<p rend="gatha1"> ‘‘Bahū <pb ed="P" n="0.0003" /> devā manussā ca, maṅgalāni acintayuṃ;</p>

<p rend="gathalast">Ākaṅkhamānā sotthānaṃ, brūhi maṅgalamuttamaṃ’’.</p>

<p rend="hangnum" n="5:3"><hi rend="paranum">5:3</hi><hi rend="dot">.</hi></p>

<p rend="gatha1"> ‘‘Asevanā ca bālānaṃ, paṇḍitānañca sevanā;</p>

<p rend="gathalast">Pūjā ca pūjaneyyānaṃ <note>pūjanīyānaṃ (sī. syā. kaṃ. pī.)</note>, etaṃ maṅgalamuttamaṃ.</p>

<p rend="hangnum" n="5:4"><hi rend="paranum">5:4</hi><hi rend="dot">.</hi></p>

<p rend="gatha1"> ‘‘Patirūpadesavāso <pb ed="M" n="0.0004" /> ca, pubbe ca katapuññatā;</p>

<p rend="gathalast">Attasammāpaṇidhi <pb ed="T" n="0.0004" /><note>atthasammāpaṇīdhī (katthaci)</note> ca, etaṃ maṅgalamuttamaṃ.</p>

<p rend="hangnum" n="5:5"><hi rend="paranum">5:5</hi><hi rend="dot">.</hi></p>

<p rend="gatha1"> ‘‘Bāhusaccañca sippañca, vinayo ca susikkhito;</p>

<p rend="gathalast">Subhāsitā ca yā vācā, etaṃ maṅgalamuttamaṃ.</p>

<p rend="hangnum" n="5:6"><hi rend="paranum">5:6</hi><hi rend="dot">.</hi></p>

<p rend="gatha1"> ‘‘Mātāpitu upaṭṭhānaṃ, puttadārassa saṅgaho;</p>

<p rend="gathalast">Anākulā ca kammantā, etaṃ maṅgalamuttamaṃ.</p>

<p rend="hangnum" n="5:7"><hi rend="paranum">5:7</hi><hi rend="dot">.</hi></p>

<p rend="gatha1"> ‘‘Dānañca dhammacariyā ca, ñātakānañca saṅgaho;</p>

<p rend="gathalast">Anavajjāni kammāni, etaṃ maṅgalamuttamaṃ.</p>

<p rend="hangnum" n="5:8"><hi rend="paranum">5:8</hi><hi rend="dot">.</hi></p>

<p rend="gatha1"> ‘‘Āratī viratī pāpā, majjapānā ca saṃyamo;</p>

<p rend="gathalast">Appamādo ca dhammesu, etaṃ maṅgalamuttamaṃ.</p>

<p rend="hangnum" n="5:9"><hi rend="paranum">5:9</hi><hi rend="dot">.</hi></p>

<p rend="gatha1"> ‘‘Gāravo <pb ed="V" n="0.0005" /> ca nivāto ca, santuṭṭhi ca kataññutā;</p>

<p rend="gathalast">Kālena dhammassavanaṃ <note>dhammassāvaṇaṃ (ka. sī.), dhammasavanaṃ (ka. sī.)</note>, etaṃ maṅgalamuttamaṃ.</p>

<p rend="hangnum" n="5:10"><hi rend="paranum">5:10</hi><hi rend="dot">.</hi></p>

<p rend="gatha1"> ‘‘Khantī ca sovacassatā, samaṇānañca dassanaṃ;</p>

<p rend="gathalast">Kālena dhammasākacchā, etaṃ maṅgalamuttamaṃ.</p>

<p rend="hangnum" n="5:11"><hi rend="paranum">5:11</hi><hi rend="dot">.</hi></p>

<p rend="gatha1"> ‘‘Tapo ca brahmacariyañca, ariyasaccāna dassanaṃ;</p>

<p rend="gathalast">Nibbānasacchikiriyā ca, etaṃ maṅgalamuttamaṃ.</p>

<p rend="hangnum" n="5:12"><hi rend="paranum">5:12</hi><hi rend="dot">.</hi></p>

<p rend="gatha1"> ‘‘Phuṭṭhassa lokadhammehi, cittaṃ yassa na kampati;</p>

<p rend="gathalast">Asokaṃ virajaṃ khemaṃ, etaṃ maṅgalamuttamaṃ.</p>

<p rend="hangnum" n="5:13"><hi rend="paranum">5:13</hi><hi rend="dot">.</hi></p>

<p rend="gatha1"> ‘‘Etādisāni katvāna, sabbatthamaparājitā;</p>

<p rend="gathalast">Sabbattha sotthiṃ gacchanti, taṃ tesaṃ maṅgalamuttama’’nti.</p>

<p rend="centre">Maṅgalasuttaṃ niṭṭhitaṃ.</p>

<p rend="chapter">6. Ratanasuttaṃ</p>

<p rend="hangnum" n="6:1"><hi rend="paranum">6:1</hi><hi rend="dot">.</hi></p>

<p rend="gatha1"> Yānīdha <pb ed="T" n="0.0005" /> bhūtāni samāgatāni, bhummāni <note>bhūmāni (ka.)</note> vā yāni va antalikkhe;</p>

<p rend="gathalast">Sabbeva bhūtā sumanā bhavantu, athopi sakkacca suṇantu bhāsitaṃ.</p>

<p rend="hangnum" n="6:2"><hi rend="paranum">6:2</hi><hi rend="dot">.</hi></p>

<p rend="gatha1"> Tasmā <pb ed="M" n="0.0005" /> hi bhūtā nisāmetha sabbe, mettaṃ karotha mānusiyā pajāya;</p>

<p rend="gathalast">Divā ca ratto ca haranti ye baliṃ, tasmā hi ne rakkhatha appamattā.</p>

<p rend="hangnum" n="6:3"><hi rend="paranum">6:3</hi><hi rend="dot">.</hi></p>

<p rend="gatha1"> Yaṃ kiñci vittaṃ idha vā huraṃ vā, saggesu <pb ed="P" n="0.0004" /> vā yaṃ ratanaṃ paṇītaṃ;</p>

<p rend="gatha2">Na no samaṃ atthi tathāgatena, idampi buddhe ratanaṃ paṇītaṃ;</p>

<p rend="gathalast">Etena saccena suvatthi hotu.</p>

<p rend="hangnum" n="6:4"><hi rend="paranum">6:4</hi><hi rend="dot">.</hi></p>

<p rend="gatha1"> Khayaṃ <pb ed="V" n="0.0006" /> virāgaṃ amataṃ paṇītaṃ, yadajjhagā sakyamunī samāhito;</p>

<p rend="gatha2">Na tena dhammena samatthi kiñci, idampi dhamme ratanaṃ paṇītaṃ;</p>

<p rend="gathalast">Etena saccena suvatthi hotu.</p>

<p rend="hangnum" n="6:5"><hi rend="paranum">6:5</hi><hi rend="dot">.</hi></p>

<p rend="gatha1"> Yaṃ <pb ed="T" n="0.0006" /> buddhaseṭṭho parivaṇṇayī suciṃ, samādhimānantarikaññamāhu;</p>

<p rend="gatha2">Samādhinā tena samo na vijjati, idampi dhamme ratanaṃ paṇītaṃ;</p>

<p rend="gathalast">Etena saccena suvatthi hotu.</p>

<p rend="hangnum" n="6:6"><hi rend="paranum">6:6</hi><hi rend="dot">.</hi></p>

<p rend="gatha1"> Ye puggalā aṭṭha sataṃ pasatthā, cattāri etāni yugāni honti;</p>

<p rend="gatha2">Te dakkhiṇeyyā sugatassa sāvakā, etesu dinnāni mahapphalāni;</p>

<p rend="gathalast">Idampi saṅghe ratanaṃ paṇītaṃ, etena saccena suvatthi hotu.</p>

<p rend="hangnum" n="6:7"><hi rend="paranum">6:7</hi><hi rend="dot">.</hi></p>

<p rend="gatha1"> Ye suppayuttā manasā daḷhena, nikkāmino gotamasāsanamhi;</p>

<p rend="gatha2">Te pattipattā amataṃ vigayha, laddhā mudhā nibbutiṃ <note>nibbuti (ka.)</note> bhuñjamānā;</p>

<p rend="gathalast">Idampi <pb ed="M" n="0.0006" /> saṅghe ratanaṃ paṇītaṃ, etena saccena suvatthi hotu.</p>

<p rend="hangnum" n="6:8"><hi rend="paranum">6:8</hi><hi rend="dot">.</hi></p>

<p rend="gatha1"> Yathindakhīlo pathavissito <note>paṭhavissito (ka. sī.), pathaviṃsito (ka. si. syā. kaṃ. pī.)</note> siyā, catubbhi vātehi asampakampiyo;</p>

<p rend="gatha2">Tathūpamaṃ sappurisaṃ vadāmi, yo <pb ed="T" n="0.0007" /> ariyasaccāni avecca passati;</p>

<p rend="gathalast">Idampi saṅghe ratanaṃ paṇītaṃ, etena saccena suvatthi hotu.</p>

<p rend="hangnum" n="6:9"><hi rend="paranum">6:9</hi><hi rend="dot">.</hi></p>

<p rend="gatha1"> Ye ariyasaccāni vibhāvayanti, gambhīrapaññena sudesitāni;</p>

<p rend="gatha2">Kiñcāpi te honti bhusaṃ pamattā, na te bhavaṃ aṭṭhamamādiyanti;</p>

<p rend="gathalast">Idampi saṅghe ratanaṃ paṇītaṃ, etena saccena suvatthi hotu.</p>

<p rend="hangnum" n="6:10"><hi rend="paranum">6:10</hi><hi rend="dot">.</hi></p>

<p rend="gatha1"> Sahāvassa <pb ed="P" n="0.0005" /> dassanasampadāya <note>sahāvasaddassanasampadāya (ka.)</note>, tayassu dhammā jahitā bhavanti;</p>

<p rend="gathalast">Sakkāyadiṭṭhī vicikicchitañca, sīlabbataṃ vāpi yadatthi kiñci.</p>

<p rend="hangnum" n="6:11"><hi rend="paranum">6:11</hi><hi rend="dot">.</hi></p>

<p rend="gatha1"> Catūhapāyehi ca vippamutto, chaccābhiṭhānāni <note>cha cābhiṭhānāni (sī. syā.)</note> abhabba kātuṃ <note>abhabbo kātuṃ (sī.)</note>;</p>

<p rend="gathalast">Idampi saṅghe ratanaṃ paṇītaṃ, etena saccena suvatthi hotu.</p>

<p rend="hangnum" n="6:12"><hi rend="paranum">6:12</hi><hi rend="dot">.</hi></p>

<p rend="gatha1"> Kiñcāpi <pb ed="V" n="0.0007" /> so kamma <note>kammaṃ (sī. syā. kaṃ. pī.)</note> karoti pāpakaṃ, kāyena vācā uda cetasā vā;</p>

<p rend="gatha2">Abhabba <note>abhabbo (bahūsu)</note> so tassa paṭicchadāya <note>paṭicchādāya (sī.)</note>, abhabbatā <pb ed="T" n="0.0008" /> diṭṭhapadassa vuttā;</p>

<p rend="gathalast">Idampi <pb ed="M" n="0.0007" /> saṅghe ratanaṃ paṇītaṃ, etena saccena suvatthi hotu.</p>

<p rend="hangnum" n="6:13"><hi rend="paranum">6:13</hi><hi rend="dot">.</hi></p>

<p rend="gatha1"> Vanappagumbe yatha <note>yathā (sī. syā.)</note> phussitagge, gimhānamāse paṭhamasmiṃ <note>paṭhamasmi (?)</note> gimhe;</p>

<p rend="gatha2">Tathūpamaṃ dhammavaraṃ adesayi <note>adesayī (sī.)</note>, nibbānagāmiṃ paramaṃ hitāya;</p>

<p rend="gathalast">Idampi buddhe ratanaṃ paṇītaṃ, etena saccena suvatthi hotu.</p>

<p rend="hangnum" n="6:14"><hi rend="paranum">6:14</hi><hi rend="dot">.</hi></p>

<p rend="gatha1"> Varo varaññū varado varāharo, anuttaro dhammavaraṃ adesayi;</p>

<p rend="gathalast">Idampi buddhe ratanaṃ paṇītaṃ, etena saccena suvatthi hotu.</p>

<p rend="hangnum" n="6:15"><hi rend="paranum">6:15</hi><hi rend="dot">.</hi></p>

<p rend="gatha1"> Khīṇaṃ purāṇaṃ nava natthi sambhavaṃ, virattacittāyatike bhavasmiṃ;</p>

<p rend="gatha2">Te khīṇabījā avirūḷhichandā, nibbanti dhīrā yathāyaṃ <note>yathayaṃ (ka.)</note> padīpo;</p>

<p rend="gathalast">Idampi saṅghe ratanaṃ paṇītaṃ, etena saccena suvatthi hotu.</p>

<p rend="hangnum" n="6:16"><hi rend="paranum">6:16</hi><hi rend="dot">.</hi></p>

<p rend="gatha1"> Yānīdha bhūtāni samāgatāni, bhummāni <pb ed="T" n="0.0009" /> vā yāni va antalikkhe;</p>

<p rend="gathalast">Tathāgataṃ devamanussapūjitaṃ, buddhaṃ namassāma suvatthi hotu.</p>

<p rend="hangnum" n="6:17"><hi rend="paranum">6:17</hi><hi rend="dot">.</hi></p>

<p rend="gatha1"> Yānīdha bhūtāni samāgatāni, bhummāni vā yāni va antalikkhe;</p>

<p rend="gathalast">Tathāgataṃ devamanussapūjitaṃ, dhammaṃ <pb ed="P" n="0.0006" /> namassāma suvatthi hotu.</p>

<p rend="hangnum" n="6:18"><hi rend="paranum">6:18</hi><hi rend="dot">.</hi></p>

<p rend="gatha1"> Yānīdha <pb ed="M" n="0.0008" /> bhūtāni samāgatāni, bhummāni vā yāni va antalikkhe;</p>

<p rend="gathalast">Tathāgataṃ devamanussapūjitaṃ, saṅghaṃ namassāma suvatthi hotūti.</p>

<p rend="centre">Ratanasuttaṃ niṭṭhitaṃ.</p>

<p rend="chapter">7. Tirokuṭṭasuttaṃ</p>

<p rend="hangnum" n="7:1"><hi rend="paranum">7:1</hi><hi rend="dot">.</hi></p>

<p rend="gatha1"> Tirokuṭṭesu <pb ed="V" n="0.0008" /> tiṭṭhanti, sandhisiṅghāṭakesu ca;</p>

<p rend="gathalast">Dvārabāhāsu tiṭṭhanti, āgantvāna sakaṃ gharaṃ.</p>

<p rend="hangnum" n="7:2"><hi rend="paranum">7:2</hi><hi rend="dot">.</hi></p>

<p rend="gatha1"> Pahūte annapānamhi, khajjabhojje upaṭṭhite;</p>

<p rend="gathalast">Na <pb ed="T" n="0.0010" /> tesaṃ koci sarati, sattānaṃ kammapaccayā.</p>

<p rend="hangnum" n="7:3"><hi rend="paranum">7:3</hi><hi rend="dot">.</hi></p>

<p rend="gatha1"> Evaṃ dadanti ñātīnaṃ, ye honti anukampakā;</p>

<p rend="gatha2">Suciṃ paṇītaṃ kālena, kappiyaṃ pānabhojanaṃ;</p>

<p rend="gathalast">Idaṃ vo ñātīnaṃ hotu, sukhitā hontu ñātayo.</p>

<p rend="hangnum" n="7:4"><hi rend="paranum">7:4</hi><hi rend="dot">.</hi></p>

<p rend="gatha1"> Te ca tattha samāgantvā, ñātipetā samāgatā;</p>

<p rend="gathalast">Pahūte annapānamhi, sakkaccaṃ anumodare.</p>

<p rend="hangnum" n="7:5"><hi rend="paranum">7:5</hi><hi rend="dot">.</hi></p>

<p rend="gatha1"> Ciraṃ jīvantu no ñātī, yesaṃ hetu labhāmase;</p>

<p rend="gathalast">Amhākañca katā pūjā, dāyakā ca anipphalā.</p>

<p rend="hangnum" n="7:6"><hi rend="paranum">7:6</hi><hi rend="dot">.</hi></p>

<p rend="gatha1"> Na hi tattha kasi <note>kasī (sī.)</note> atthi, gorakkhettha na vijjati;</p>

<p rend="gatha2">Vaṇijjā tādisī natthi, hiraññena kayokayaṃ <note>kayākkayaṃ (sī.), kayā kayaṃ (syā.)</note>;</p>

<p rend="gathalast">Ito dinnena yāpenti, petā kālaṅkatā <note>kālakatā (sī. syā. kaṃ.)</note> tahiṃ.</p>

<p rend="hangnum" n="7:7"><hi rend="paranum">7:7</hi><hi rend="dot">.</hi></p>

<p rend="gatha1"> Unname udakaṃ vuṭṭhaṃ, yathā ninnaṃ pavattati;</p>

<p rend="gathalast">Evameva ito dinnaṃ, petānaṃ upakappati.</p>

<p rend="hangnum" n="7:8"><hi rend="paranum">7:8</hi><hi rend="dot">.</hi></p>

<p rend="gatha1"> Yathā vārivahā pūrā, paripūrenti sāgaraṃ;</p>

<p rend="gathalast">Evameva ito dinnaṃ, petānaṃ upakappati.</p>

<p rend="hangnum" n="7:9"><hi rend="paranum">7:9</hi><hi rend="dot">.</hi></p>

<p rend="gatha1"> Adāsi <pb ed="M" n="0.0009" /><pb ed="V" n="0.0009" /> me akāsi me, ñātimittā <note>ñāti mitto (?)</note> sakhā ca me;</p>

<p rend="gathalast">Petānaṃ dakkhiṇaṃ dajjā, pubbe katamanussaraṃ.</p>

<p rend="hangnum" n="7:10"><hi rend="paranum">7:10</hi><hi rend="dot">.</hi></p>

<p rend="gatha1"> Na hi ruṇṇaṃ vā soko vā, yā caññā paridevanā;</p>

<p rend="gathalast">Na taṃ petānamatthāya, evaṃ tiṭṭhanti ñātayo.</p>

<p rend="hangnum" n="7:11"><hi rend="paranum">7:11</hi><hi rend="dot">.</hi></p>

<p rend="gatha1"> Ayañca kho dakkhiṇā dinnā, saṅghamhi suppatiṭṭhitā;</p>

<p rend="gathalast">Dīgharattaṃ <pb ed="T" n="0.0011" /> hitāyassa, ṭhānaso upakappati.</p>

<p rend="hangnum" n="7:12"><hi rend="paranum">7:12</hi><hi rend="dot">.</hi></p>

<p rend="gatha1"> So ñātidhammo ca ayaṃ nidassito, petāna pūjā ca katā uḷārā;</p>

<p rend="gathalast">Balañca bhikkhūnamanuppadinnaṃ <note>… manuppadinnavā (ka.)</note>, tumhehi puññaṃ pasutaṃ anappakanti.</p>

<p rend="centre">Tirokuṭṭasuttaṃ niṭṭhitaṃ.</p>

<p rend="chapter">8. Nidhikaṇḍasuttaṃ</p>

<p rend="hangnum" n="8:1"><hi rend="paranum">8:1</hi><hi rend="dot">.</hi></p>

<p rend="gatha1"> Nidhiṃ <pb ed="P" n="0.0007" /> nidheti puriso, gambhīre odakantike;</p>

<p rend="gathalast">Atthe kicce samuppanne, atthāya me bhavissati.</p>

<p rend="hangnum" n="8:2"><hi rend="paranum">8:2</hi><hi rend="dot">.</hi></p>

<p rend="gatha1"> Rājato vā duruttassa, corato pīḷitassa vā;</p>

<p rend="gatha2">Iṇassa vā pamokkhāya, dubbhikkhe āpadāsu vā;</p>

<p rend="gathalast">Etadatthāya lokasmiṃ, nidhi nāma nidhīyati.</p>

<p rend="hangnum" n="8:3"><hi rend="paranum">8:3</hi><hi rend="dot">.</hi></p>

<p rend="gatha1"> Tāvassunihito <note>tāva sunihito (sī.)</note> santo, gambhīre odakantike;</p>

<p rend="gathalast">Na sabbo sabbadā eva, tassa taṃ upakappati.</p>

<p rend="hangnum" n="8:4"><hi rend="paranum">8:4</hi><hi rend="dot">.</hi></p>

<p rend="gatha1"> Nidhi vā ṭhānā cavati, saññā vāssa vimuyhati;</p>

<p rend="gathalast">Nāgā vā apanāmenti, yakkhā vāpi haranti naṃ.</p>

<p rend="hangnum" n="8:5"><hi rend="paranum">8:5</hi><hi rend="dot">.</hi></p>

<p rend="gatha1"> Appiyā <pb ed="V" n="0.0010" /> vāpi dāyādā, uddharanti apassato;</p>

<p rend="gathalast">Yadā puññakkhayo hoti, sabbametaṃ vinassati.</p>

<p rend="hangnum" n="8:6"><hi rend="paranum">8:6</hi><hi rend="dot">.</hi></p>

<p rend="gatha1"> Yassa <pb ed="T" n="0.0012" /> dānena sīlena, saṃyamena damena ca;</p>

<p rend="gathalast">Nidhī sunihito hoti, itthiyā purisassa vā.</p>

<p rend="hangnum" n="8:7"><hi rend="paranum">8:7</hi><hi rend="dot">.</hi></p>

<p rend="gatha1"> Cetiyamhi <pb ed="M" n="0.0010" /> ca saṅghe vā, puggale atithīsu vā;</p>

<p rend="gathalast">Mātari pitari cāpi <note>vāpi (syā. kaṃ.)</note>, atho jeṭṭhamhi bhātari.</p>

<p rend="hangnum" n="8:8"><hi rend="paranum">8:8</hi><hi rend="dot">.</hi></p>

<p rend="gatha1"> Eso nidhi sunihito, ajeyyo anugāmiko;</p>

<p rend="gathalast">Pahāya gamanīyesu, etaṃ ādāya gacchati.</p>

<p rend="hangnum" n="8:9"><hi rend="paranum">8:9</hi><hi rend="dot">.</hi></p>

<p rend="gatha1"> Asādhāraṇamaññesaṃ, acorāharaṇo nidhi;</p>

<p rend="gathalast">Kayirātha dhīro puññāni, yo nidhi anugāmiko.</p>

<p rend="hangnum" n="8:10"><hi rend="paranum">8:10</hi><hi rend="dot">.</hi></p>

<p rend="gatha1"> Esa devamanussānaṃ, sabbakāmadado nidhi;</p>

<p rend="gathalast">Yaṃ yadevābhipatthenti, sabbametena labbhati.</p>

<p rend="hangnum" n="8:11"><hi rend="paranum">8:11</hi><hi rend="dot">.</hi></p>

<p rend="gatha1"> Suvaṇṇatā susaratā, susaṇṭhānā surūpatā <note>susaṇṭhānasurūpatā (sī.), susaṇṭhānaṃ surūpatā (syā. kaṃ.)</note>;</p>

<p rend="gathalast">Ādhipaccaparivāro, sabbametena labbhati.</p>

<p rend="hangnum" n="8:12"><hi rend="paranum">8:12</hi><hi rend="dot">.</hi></p>

<p rend="gatha1"> Padesarajjaṃ issariyaṃ, cakkavattisukhaṃ piyaṃ;</p>

<p rend="gathalast">Devarajjampi dibbesu, sabbametena labbhati.</p>

<p rend="hangnum" n="8:13"><hi rend="paranum">8:13</hi><hi rend="dot">.</hi></p>

<p rend="gatha1"> Mānussikā ca sampatti, devaloke ca yā rati;</p>

<p rend="gathalast">Yā ca nibbānasampatti, sabbametena labbhati.</p>

<p rend="hangnum" n="8:14"><hi rend="paranum">8:14</hi><hi rend="dot">.</hi></p>

<p rend="gatha1"> Mittasampadamāgamma, yonisova <note>yoniso ve (sī.), yoniso ce (syā.), yoniso ca (?)</note> payuñjato;</p>

<p rend="gathalast">Vijjā vimutti vasībhāvo, sabbametena labbhati.</p>

<p rend="hangnum" n="8:15"><hi rend="paranum">8:15</hi><hi rend="dot">.</hi></p>

<p rend="gatha1"> Paṭisambhidā <pb ed="V" n="0.0011" /> vimokkhā ca, yā ca sāvakapāramī;</p>

<p rend="gathalast">Paccekabodhi buddhabhūmi, sabbametena labbhati.</p>

<p rend="hangnum" n="8:16"><hi rend="paranum">8:16</hi><hi rend="dot">.</hi></p>

<p rend="gatha1"> Evaṃ <pb ed="T" n="0.0013" /> mahatthikā esā, yadidaṃ puññasampadā;</p>

<p rend="gathalast">Tasmā dhīrā pasaṃsanti, paṇḍitā katapuññatanti.</p>

<p rend="centre">Nidhikaṇḍasuttaṃ niṭṭhitaṃ.</p>

<p rend="chapter">9. Mettasuttaṃ</p>

<p rend="hangnum" n="9:1"><hi rend="paranum">9:1</hi><hi rend="dot">.</hi></p>

<p rend="gatha1"> Karaṇīyamatthakusalena <pb ed="P" n="0.0008" />, yantasantaṃ padaṃ abhisamecca;</p>

<p rend="gathalast">Sakko ujū ca suhujū <note>sūjū (sī.)</note> ca, suvaco cassa mudu anatimānī.</p>

<p rend="hangnum" n="9:2"><hi rend="paranum">9:2</hi><hi rend="dot">.</hi></p>

<p rend="gatha1"> Santussako <pb ed="M" n="0.0011" /> ca subharo ca, appakicco ca sallahukavutti;</p>

<p rend="gathalast">Santindriyo ca nipako ca, appagabbho kulesvananugiddho.</p>

<p rend="hangnum" n="9:3"><hi rend="paranum">9:3</hi><hi rend="dot">.</hi></p>

<p rend="gatha1"> Na ca khuddamācare kiñci, yena viññū pare upavadeyyuṃ;</p>

<p rend="gathalast">Sukhinova khemino hontu, sabbasattā <note>sabbe sattā (sī. syā.)</note> bhavantu sukhitattā.</p>

<p rend="hangnum" n="9:4"><hi rend="paranum">9:4</hi><hi rend="dot">.</hi></p>

<p rend="gatha1"> Ye keci pāṇabhūtatthi, tasā vā thāvarā vanavasesā;</p>

<p rend="gathalast">Dīghā vā yeva mahantā <note>mahanta (?)</note>, majjhimā rassakā aṇukathūlā.</p>

<p rend="hangnum" n="9:5"><hi rend="paranum">9:5</hi><hi rend="dot">.</hi></p>

<p rend="gatha1"> Diṭṭhā vā yeva adiṭṭhā <note>adiṭṭha (?)</note>, ye va <note>ye ca (sī. syā. kaṃ. pī.)</note> dūre vasanti avidūre;</p>

<p rend="gathalast">Bhūtā va <note>vā (syā. kaṃ. pī. ka.)</note> sambhavesī va <note>vā (sī. syā. kaṃ. pī.)</note>, sabbasattā bhavantu sukhitattā.</p>

<p rend="hangnum" n="9:6"><hi rend="paranum">9:6</hi><hi rend="dot">.</hi></p>

<p rend="gatha1"> Na paro paraṃ nikubbetha, nātimaññetha katthaci na kañci <note>naṃ kañci (sī. pī.), naṃ kiñci (syā.), na kiñci (ka.)</note>;</p>

<p rend="gathalast">Byārosanā paṭighasaññā, nāññamaññassa dukkhamiccheyya.</p>

<p rend="hangnum" n="9:7"><hi rend="paranum">9:7</hi><hi rend="dot">.</hi></p>

<p rend="gatha1"> Mātā <pb ed="V" n="0.0012" /> yathā niyaṃ puttamāyusā ekaputtamanurakkhe;</p>

<p rend="gathalast">Evampi sabbabhūtesu, mānasaṃ bhāvaye aparimāṇaṃ.</p>

<p rend="hangnum" n="9:8"><hi rend="paranum">9:8</hi><hi rend="dot">.</hi></p>

<p rend="gatha1"> Mettañca <pb ed="T" n="0.0014" /> sabbalokasmi, mānasaṃ bhāvaye aparimāṇaṃ;</p>

<p rend="gathalast">Uddhaṃ adho ca tiriyañca, asambādhaṃ averamasapattaṃ.</p>

<p rend="hangnum" n="9:9"><hi rend="paranum">9:9</hi><hi rend="dot">.</hi></p>

<p rend="gatha1"> Tiṭṭhaṃ caraṃ nisinno va <note>vā (sī. syā. kaṃ. pī.)</note>, sayāno yāvatāssa vitamiddho <note>vigatamiddho (bahūsu)</note>;</p>

<p rend="gathalast">Etaṃ satiṃ adhiṭṭheyya, brahmametaṃ vihāramidhamāhu.</p>

<p rend="hangnum" n="9:10"><hi rend="paranum">9:10</hi><hi rend="dot">.</hi></p>

<p rend="gatha1"> Diṭṭhiñca <pb ed="P" n="0.0009" /> anupaggamma, sīlavā dassanena sampanno;</p>

<p rend="gathalast">Kāmesu vinaya <note>vineyya (sī.)</note> gedhaṃ, na hi jātuggabbhaseyya puna retīti.</p>

<p rend="centre">Mettasuttaṃ niṭṭhitaṃ.</p>

<p rend="centre">Khuddakapāṭhapāḷi niṭṭhitā.</p>
</body>
<back></back>
</text>
</TEI.2>
